# Tehtävä 6, Retrospektiivitekniikat

## Start, Stop, Continue, More of, Less of Wheel

Tässä retrospektiivitekniikassa käytetään usein havainnollistamiseen piirrettävää pyörää ja postit-lappuja, joiden avulla tiimin jäsenet luokittelevat palautetta 5 eri kategoriaan. Tiimin jäseniä kannustetaan nostamaan esiin asioita, joiden tekemistä kannattaa jatkaa sekä asioita, joita tulisi tehdä, aloittaa tekemään tai tehdä jatkossa aiempaa enemmän. Vastaavasti myös pyydetään näkemyksiä asioista, joiden tekeminen kannattaisi lopettaa tai niitä olisi järkevämpää tehdä aiempaa vähemmän. Retrospektiivin kesto on noin 10 minuutista 25 minuuttiin riippuen tiimin koosta ja käsiteltävästä ajanjaksosta.

## Glad, Sad, Mad

Tämä tekniikka vie enemmän aikaa kuin edellä esitelty. Tällä tavalla toteutetussa retrospektiivissä tiimin jäsenet kirjoittavat ensin esimerkiksi korteille muutoksia ja havaintoja, joita he ovat tehneet sprintin aikana. Sen jälkeen ne luokitellaan joko iloa, surua tai vihaa aiheuttaviksi ja pyritään sijoitamaan ryhmiksi lähekkäin ne kortit, joissa puhutaan samasta asiasta. Seuraavaksi osallistujat äänestävät, että mistä asioista he haluavat keskustella lisää. Asioita käsitellään laskevassa järjestyksessä äänestystuloksen mukaan. Yleensä Scrummaster toimii jonkinlaisena puheenjohtajana tai keskustelujen vetäjänä. Keskusteluissa pyritään keskittymään pääsääntöisesti siihen, että millaisia toimenpiteitä teeman johdosta olisi hyvä tehdä seuraaavassa sprintissä. Kun retrospektiiviin varattu tunti on kulunut tai kaikki asiat on käsitelty, tilaisuus päättyy.